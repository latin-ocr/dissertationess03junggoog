De propagatione Protestantismi. 55

56. Ut Dissertationem hanc concludamus, non ἰπὶ-ΜΘΝ*
congruum videtur ad Lutheri characterem accuratius de· rator.
lineandum hic addere, quae morte ejus enarrata Pallavi- ’
cinus scribit. ,Foecundo ingenio praeditus fuit, sed hujus·
modi, ut plurimum acerbi, nihil unquam maturi protulerit:
quippe ne unam quidem illius meditationem reperias, quae
legentis animum expleat, et quae non magis imitetur gi·
gantem abortivum, quam foetum perfectum· Mens quidem
illi robusta, sed vastatori aptior quam aedificatori: atque
ita spectamus catholicam religionem ab eo pluribus in
regnis eversam, sed ejusdem doctrinam angusta in regione
fundatam. Copiosam rerum eruditionem obtinuit, sed quasi
plurimae supellectilia congeriem, sive nummis aeneis locu·
ples aerarium, non quasi vestiarium nobilium aulaeorum,
sive unionum gemmarumque thesaurum. Et, hac ipsa
eruditionis affluentia usus fuerat veluti quadam imbris
aestivi procella, quae tellurem usquequaque obruit, nus·
quam ad foecunditatem imbuit: nullum enim argumentum,
variarum historiarum notitia vel multorum auctorum
lectione indigum, ab illo unquam illustratum. Fuit
eloquens lingua et calamo: sed instar turbinis pulverem
attollentis ad oculos occaecandos, non placidi fontis pel-
lucidam aquam effundentis ad recreandum: cum in tot
ejus operibus ne unam quidem periodum invenire liceat,
quae incultum et agreste quiddam non prae se ferat.
Audacem se praebuit, non fortem, suetus rixas initio per
impetum aggredi, postea per timorem prosequi, veritus ne
despicatui haberetur, neve sibi venia denegaretur. Nemo
petulantior in conculcandis ipsis regnantium sceptris, dum·
modo a se remotis, lutulento pede, persnas nimirum con·
tumelias verius quam satyras: nemo illo formidolosior, cum
prope instabantperioula. Saepe dolorem praetulit, quodusqne
eo progressus fuisset adversus Pontificem; sed pertinaciter
adhuc pugnavit, quod jam praecisum a tergo pontem sibi
crederet: atque ea spuria fortitudine usus est, quam Aristoteles
belluis tribuit, quae acriter pugnant, cum ad sua spelaea
paludesque receptum non habent. Saepius obtulit silen-

’ tium, si pariter adversarii tacuissent: in quo palam fecit,

 

