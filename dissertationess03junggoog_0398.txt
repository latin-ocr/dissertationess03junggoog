De Pontificibus saeculi XVIII. 385

licani et regaliae extensionem vindicavit. Post mortem
ipsius obsecuti sunt Cardinales Gallorum desideriis, ut
eligerent Innocentiam XII (Pignatelli) virum ad pacem et
concordiam pronum3 sed etiam ipse eam non concessit,
nisi post retractationem et satisfactionem convenientem
Sedi Apostolicae exhibitam.

11. Sic revera hi Pontifices omnes pro viribus auc-
toritatem suam fortiter et prudenter tuiti sunt. Eventus
tamen varii illi quos innuimus, et tendentia continua gu-
bernii Gallorum ut Romanos Pontifices vexaret, auctori-
tati S. Sedis haud mediocri praejudicio fuerunt. Quod
impugnaretur S. Sedes ex parte gubernii et Cleri Gal-
licam, quodque tanto labore se defendere cogeretur, jam

iunocen-

tius XII.

signum erat, reverentiam in Sedem Apostolicam diminutam .

esse. Nec reparatio plane completa satisque solemnis fuit.
Satisfactio enim ex parte Cleri et regis praestita charac-
terem habebat multo minus publicum quam Declaratio,
perrexerunt Galli tueri doctrinam In Declaratione conteu-
tam‚ perstitit pariter extensio juris regaliae ad omnes
ecclesias Galliae. Prudentissime tamen censemus egisse
innocentium XII in illis adjunctis, quod concordiam inter
Sedem Apostolicam et Galliam modo exposito restitueret,
neque ad severam justitiae normam omnia libraret et po-
stularet. Quum vero eo tempore Ludovicus XIV jam
vitam ageret plane christianam et Ecclesiae addictissimum
se praeberet, etiam tendentia Gallis opposita Romae mu·
tata est. Mortuus est Innocentius XII die 27⁰ Septembris

a. 1700, quum Romae Jubilaeum magnum celebraretur.

12. Clemens XI (a. luco-1721), antea Ioannes Fran-
ciscus Cardinalis Albani, die 230 Novembris a. 1700 in
Pontificem electus est, quum haberet annos quinquaginta
et unum. Difficultates multiplices pontificatus sui veluti
praesentiens per tres dies summam dignitatem declinare
studuit3 postremo tamen votis Cardinalium cessit. Vir
fuit pietate, eruditione, animi constantia plane insignis,
qui summo cum labore summaque sollicitudine Ecclesiam
per multos gubernavit anuos quibus plurima acciderunt

adversa, ita ut non obstante praestantia Pontificio, aucto-
Jungmsnm DIssertstiones. Tom. VII. 25

 

