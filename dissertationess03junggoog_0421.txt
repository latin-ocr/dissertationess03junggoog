Gallorum
vexationes.

408 XLII. De statu Ecclesiae saec. decimo octavo. ¹

corum solveret, et legationes Bononiensem ac Ferrarien·

sem, arcem quoque Anconitanam et pretiosiora antiquae t

artis manuscripta gubernio Gallico traderet. Pius VI e
Cardinalium consilio paratus erat, ut durissimis illis con·
ditionibus satisfaceret; sed Directorium conditiones has
confirmare noluit, nisi Pontifex quaecumque in causa ci-
vilis constitutionis Cleri et schismaticorum constitutionalium
decreverat palam retractaret. Quum Pius pro muneris
sui officio hujusmodi pacto assentiri non posset, Bonaparte
partem ditionis Pontificiae occupavit. Attamen metuens
copias Austriacas a tergo ejus castra moventes, cum Pon-
tifice conclusit paoem Tolentinum, qua Gallis cedebantur
plures provinciae et artis antiquae monumenta pretiosis-
sima, ac triginta milliones francorum solvebantur.

40. Sed mox ejusmodi pax disrupta est. Suscipere
debuit Pius VI Romae ut legatum Directorii Josephum
Bonaparte‚ qui secum adduxit belli ducem juvenem Duphot.
Galli Romae degentes post aliquot dies ad seditionem ex-
citarunt homines factiosos ex populo Romano, qui magnis
clamoribus rempublicam Romanam proclamarunt. In
tumultu exorto milites Pontificis occiderunt ducem Dupbot
qui seditiosis mixtus erat. Inde vero ansam cepit Direc-
torium Galliae, ut praetextu sedandorum motuum in Urbe,
mandaret belliduci Bertbier, Romam occuparet, et Ponti·
ficem exauctoratum in Hetruriam abduceret. Bertbier
igitur armata manu Romam occupavit, ac die 15ο Febr.
anni 1798 respublica Romana proclamata est. Pius VI
senex octoginta annorum die 20⁰ Februarii e palatio vio-
lenter ereptus etin exilium ductus fuit. Primum per tri·
mestre substitit Senis, dein translatus est in carthusiam
prope Florentiam, demum in Galliam abductus detentus fuit
in arcta custodia Valentiae‚ ubi dierum plenus et fractus labo-
ribus atque aerumnis die 29⁰ Augusti a. 1799 piissima morte
obiit. Sic impii visi sunt in fine saeculi decimi octavi victo-
riam quamdam de Ecclesia reportare, jamque finem Roma·
norum Pontificum advenisse cecinerunt. Sed mox eorum in-

sana spes concidit, quum die 140 Martii a. 1800 Venetiis
in successorem defuncti Pontificis eligeretur Pius VII.

 

