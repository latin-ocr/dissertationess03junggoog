Comitia Cleri annis loeo-1682 habita. 353

45. Supposuerunt atque scripserunt varii auctores, {Jgffif
uti Dupin, ista severiori responsione Innocentii XI provo· nis.
catam fuisse Declarationem famosam Cleri Gallicani; sed
plane erronee. Etenim Innocentii Breve nonnisi mense
Aprili anni 1682 missum est3 Declarationi autem die 19ὓ
Martii episcopi subscripserunt, eademque jam inde a mense
Novembri anni 1681 pracpabatur. Rex enim, incitantibus
ministris et confessario, expetebat doctrinalem aliquam
declarationem, et Commissio duodecim virorum delegata
est ad eam conficiendam. Erant in hac Commissione inter
alios dc Harlay, Choiseul et Bossuet, atque hic, uti dixi-
mus, frustra rem impedire vel retardare conatus est. De-
mandata fuit confectio Declarationis primum episcopo Tor·
nacensi Choiseul, qui infelici successu expositioni doctrinae
adlaboravit. Ipse eousque opinionibus falsis imbutus erat,
ut primatum Pontificis et indefectibilitatem Sedis Aposto-
licae convelleret. Bossuetus autem sollicite primatum Ro·
mani Pontificis tuebatur, et quamvis infallibilitatem ejus
non agnosceret, S. Sedis tamen indefectibilitatem defendebat.
Contendebat videlicet, Sedem Apostolioam indefectibilem
esse, quatenus series Pontificum collective sumpta nou
possita vera fide deflectere, quum, si forte aliquis Pon·
tifex orasset, id statim vel ab ipso vel a successore corri-
geretur. Haec Bossueti doctrina, negata infallibilitate Ro-
mani Pontificis, subtile quoddam erat effugium, unde
episcopus Tornacensis nisus est ei ostendere, negandam
pariter esse indefectibilitatem atque infallibilitatem. Con·
troversiae exitus fuit, ut Tornacensis episcopus recederet
a negotio componendae Declarationis, et elucubratio ista
Bossueto committeretur.¹)

46. Bossuetus igitur festinanter, urgebant enim rex
ejusque ministri, Declarationem Gallicanam quatuor Arti-
culis constantem composuit. Quum eadem opiniones Gal·
licanas cum quadam moderatione exprimeret, et a sen-

¹) Exstat dialogus Bossueti et episcopi Tornacensis juxta narra·
tionem ipsius Bossueti in operibus Fenelonii (Edit. de Versailles T. ΙΙ.
p. 269), etin Collect. Lacensi, T. Ι. p. 838.

Jungmann, Dissertationes. Tom. Vll. 23

 

