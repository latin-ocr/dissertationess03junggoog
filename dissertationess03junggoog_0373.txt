360 XLI. De Declaratione Cleri Gallicani.

in negotio regaliae, eum omnibus inde secutis, et quae in
posterum attentari contigerit, eaque perpetuo irrita et inania
declaramus3 quamvis quum sint ipsa per se manifeste
nulla, cassatione aut declaratione hujusmodi non egerent
Speremus, vos quoque ipsos, re melius considerata, celeri
retractatione consulturos conscientiae vestrae et Cleri Gal·
licani existimationi, ex quo Claro sicuti hucusque non de·
fuere, ita in posterum non defuturos confidimus, qui boni
pastoris exemplo libenter animam ponere parati sint prc
ovibus suis et pro testamento patrum suorum.“¹)

51. Tantum abfuit, ut praesules in Comitiis congre-
gati hoc Innocentii XI Brevi moverentur ad aliam ineun-
dam viam Pontificisque monitis obtemperandum, ut indig-
natione in ipsum moti in coeptis persisterent. Amara
mente Innocentii epistolam receperunt, eo quod magni se
quid fecisse arbitrabantur, quum in negotio regaliae saltem
aliquas concessiones a Ludovico XIV obtinuissent. Litte-
ras dederunt ad omnes Galliae praesules, a Bossueto con-
fectas, quibus contra Innocentii reprehensionem ad con-
scientiae suae provocant testimonium, modum agendi suum
vindicare conantur, et Breve illud per se nullum et irri-
tum esse contendunt, eo quod eximio huic Pontifici plu-
rima quae in hoc negotio summi erant momenti occultata
fuerint.²) Responsa quoque die 6⁰ Maii ad Innocentium XI
confecerunt vehementiora, quibus Pontificem accusant de
discordiis exortis, et postulant, ut libertates Ecclesiae Gal-
licanae sartae tectae sint. Sed ipse rex satius habuit, nt
istae litterae ad Innocentium XI nen mitterentur. Signa·
runt praesules pariter contra Pontificis Breve actum pro-
testationis, quae his verbis incipit: ,Ecclesia Gallicana
suis se regit legibus, propriasque consuetudines inviolate
custodit, quibus ⁴Gra'llicani pontifices, majores nostri, nulla

¹) V. Collect. Lacens. Τ. Ι. col. 827.

2) Haec epistola parum nota fuit usquead saeculum nostrum, et
nonnisi in recentioribus editionibus operum Bossueti invenitur. Com-
pendium ejus habetur ap. Bausset‚ Hist. de Bossnet L. VI. n. 11. ef.
Katholik 1866, Π, p. 288. ν

 

